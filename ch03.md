# Klassen

In dit hoofdstuk worden de belangrijkste klassen van het applicatieprofiel benoemd en beschreven. Deze klassen vormen de kern van het applicatieprofiel. De eigenschappen en de bijbehorende beperkingen die van toepassing zijn in de context van dit profiel worden in tabelvorm weergegeven. Elke rij komt overeen met één eigenschap. De eigenschappen worden in sub paragrafen verder toegelicht.

De niet beschreven klassen en eigenschappen behoren conform [DCAT-AP-NL-3.0] toegepast te worden.

## Regelset - ronl:RulesSet

Een regelspecificatie set is een zinvolle verzameling van samenhangende regelspecificaties, die beheerd of gepubliceerd wordt door één organisatie, en in één of meer formaten beschikbaar of downloadbaar is.

## Distributie - ronl:Distribution

Een distributie beschrijft hoe een (deel van) een regelspecificatie set te verkrijgen is. Een distributie levert rechtstreeks dát deel in een specifiek formaat op.

Voorbeelden zijn:
- functionele ontwerpen / koppelingen naar functionele ontwerpen in een Git-based-register (documentatie)
- algoritmes / code / applicaties waar regels worden uitgevoerd, gepubliceerd in een Git-based-register (uitvoering)
- handmatige procedures; grotendeels intern gepubliceerd (procesbeschrijvingen)

## Regelservice - ronl:RulesService

Beschrijft de webservice(s) die voor het oproepen van de geautomatiseerde uitvoering van regelspecificatie sets als communicatiemechanisme beschikbaar zijn.

Deze `ronl:RulesService` is een variant op de dataservice klasse die in versie 2 van DCAT is geïntroduceerd. Het biedt uitgebreidere mogelijkheden om geautomatiseerde toegang tot executeerbare regelspecificatie set(s) te beschrijven dan mogelijk is in de klasse `ronl:Distribution`.

De `ronl:RulesService` klasse is optioneel. Dat betekent dat het mogelijk is om óók executeerbare regelspecificatie sets te beschrijven met de klasse `ronl:Distribution`.