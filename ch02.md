# Structuur van het toepassingsprofiel

## DCAT als universeel vocabulaire

Het toepassingsprofiel in dit document is gebaseerd op de specificatie van de Data Catalog Vocabulary (DCAT), ontwikkeld onder verantwoordelijkheid van de Government Linked Data Working Group van W3C. DCAT is een RDF-vocabulaire dat is ontworpen om interoperabiliteit tussen gegevenscatalogi gepubliceerd op het web te vergemakkelijken. Waar nodig worden aanvullende klassen en eigenschappen uit andere bekende vocabulaires hergebruikt.

Het DCAT vocabulaire bestaat uit klassen en eigenschappen.

- **Klassen beschrijven dingen:** Ze hebben niet allemaal een URI, maar het wordt aanbevolen om ze van een URI te voorzien. Een klasse beschrijft (complexe) dingen met vergelijkbare characteristieken zoals personen, organisaties, datasets of API's.
- **Klassen hebben eigenschappen:** De eigenschappen zijn de attributen die deze dingen beschrijven. Sommige eigenschappen komen in meer dan één klasse voor, een titel bijvoorbeeld is een veel voorkomend attribuut. Andere eigenschappen zijn zeer gespecialiseerd, zoals een bestandsformaat dat alleen zinvol is voor een gegevensbestand.
- **Eigenschappen kunnen eenvoudig of complex zijn:** sommige eigenschappen worden direct beschreven in bijvoorbeeld door mensen leesbare tekst of een datum (deze eigenschappen zijn ookwel owl:DatatypeProperty) en andere eigenschappen bevatten relaties naar andere objecten (een owl:ObjectProperty).

Over het algemeen kan een klasse herkend worden aan de schrijfwijze: De naam van een eigenschap begint met een kleine letter zoals dcat:dataset, terwijl de naam van een klasse begint met een hoofdletter zoals dcat:Dataset.

Klassen en eigenschappen worden gebruikt om de metadata op een gestructureerde manier aan te leveren.

## Overzicht Klassen

Het volgende diagram geeft een overzicht van de basis functionaliteit van [[[DCAT-AP-3.0]]] en dient als startblok voor het begrijpen van de constructie. LET OP, er zijn dus meer klassen, eigenschappen en relaties dan weergegeven zoals te zien in Klassen.

![DCAT 3.0 in het kort](./media/dcat-ap-donl-model.svg "DCAT 3.0 in het kort.")

## Relatie andere profielen

In deze versie zijn de nieuwe mogelijkheden van het toepassingsprofiel van de EU ([[[DCAT-AP-3.0]]]) meegenomen,
samen met aanpassingen op basis van ervaring welke is opgedaan sinds [[[DCAT-AP-DONL-1.1]]]. DCAT-AP-RONL is compatible met
bovenstaande standaarden, wat betekent dat een profiel dat voldoet aan DCAT-AP-RONL ook verwerkt kan worden binnen
[[[DCAT_20]]] en [[[DCATAP_21]]].

![DCAT-AP-RONL positionering](./media/DCAT-AP-RONL-positie.jpg "DCAT-AP-RONL positionering")

Om zoveel mogelijk scenario's te ondersteunen, verplichten de originele [[[DCAT_20]]] van het W3C en het
toepassingsprofiel van de EU ([[[DCAT-AP-3.0]]]) weinig. Omdat [[[RONL]]] alleen de Nederlandse overheid betreft kunnen we
meer informatie van gebruikers vragen. Daarmee worden regels beter vindbaar.
